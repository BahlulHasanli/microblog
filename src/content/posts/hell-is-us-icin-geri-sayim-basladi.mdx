---
pubDate: 2025-09-01
author:
  name: "Bahlul Hasanli"
  avatar: "https://the99.b-cdn.net/avatar/bahlulhasanli.jpeg"
title: "Hell is Us için geri sayım başladı!"
description: "Üçüncü şahıs aksiyon ve macera oyunu Hell is Us için geri sayım başladı. Yeni fragman ile oyunun öne çıkan özelliklerini görebilirsiniz."
image:
  url: "https://the99.b-cdn.net/notes/hell-is-us-icin-geri-sayim-basladi/images/hell-is-us-icin-geri-sayim-basladi-cover.jpg"
  alt: "Hell is Us için geri sayım başladı!"
categories: ["oyun"]
---

![hell-is-us-og-2-1920-1080](https://the99.b-cdn.net/notes/hell-is-us-icin-geri-sayim-basladi/images/hell-is-us-icin-geri-sayim-basladi-1.jpg)

Rogue Factor tarafından geliştirilen ve Nacon tarafından da yayımlanacak Hell is Us, Türkçe dil desteğiyle 4 Eylül 2025 itibarıyla PlayStation 5, Xbox Series X|S ve PC (Steam, Epic Games) platformlarına gelecek.

Bugün yayımlanan yeni fragman oyunun öne çıkan özelliklerini sergiliyor: Her türlü yapay yardımdan arındırılmış keşif, gizemli bir dünyada geçen etkileyici bir hikâye ve yoğun yakın dövüş deneyimi.

![hell-is-us-oyun-gunlugu-2-1920-1080](https://the99.b-cdn.net/notes/hell-is-us-icin-geri-sayim-basladi/images/hell-is-us-icin-geri-sayim-basladi-2.jpg)

Hell is Us’ta oyuncular, iç savaşın harap ettiği bir ülkede kökenlerini bulma arayışında olan Rémi’nin rolünü üstleniyor. Ülkenin neredeyse tamamen kendi içine kapanmış yapısı, bölgede kadim mezar taşlarını ve anıtları andıran garip yaratıkların son dönemde ortaya çıkışını gizliyor. Bu yaratıklarla savaşmak için özel olarak dövülmüş silahlarla donatılmış Rémi, onları nasıl alt edeceğini öğrenmek ve ekipmanını akıllıca kullanmak zorunda.

Oyunun Deluxe sürümünü ön sipariş eden oyuncular 72 saat erken erişim imkânına sahip. Oyun yurt dışında 50 dolardan (Deluxe 70 dolar) satışa sunulurken MENA özel fiyatıyla Türkiye'de 30 dolar. Deluxe sürüm ise 50 dolar.

![hell-is-us-deluxe-surumu-1080-1080](https://the99.b-cdn.net/notes/hell-is-us-icin-geri-sayim-basladi/images/hell-is-us-icin-geri-sayim-basladi-3.jpg)
